<!DOCTYPE html>
<html>
<body>
<h1>Услуги по оптимизация на сайт</h1>
<p>Оптимизацията на сайтове за търсачки е процес, който не дава моментални резултати, а изисква период от време (обикновено няколко месеца) за постигане на поставените цели. Ако търсите SEO услуги и някой ви обещава бързи, и гарантирани резултати за класиране на първа страница – не му се доверявайте. Просто защото, доброто и качествено SEO се постига постепенно. Всякакви други светкавични техники, могат да доведат до обратен ефект и дори до наказания от търсачките. Затова е много важно, кой и с какви методи ще извърши оптимизацията на сайта. Спазват ли се разрешените от търсачките техники, тогава добрите резултати са само въпрос на време и ефекта от оптимизирането е максимален.

На всеки сайт, който прибегне до професионални SEO услуги, му се извършва одит, чиято цел е да извлече пълен анализ на моментното състояние на сайта. Проверява се on-page оптимизацията, като тук влизат заглавия, подзаглавия, вътрешна свързаност и структура на страниците и др. Прави се анализ на off-page оптимизацията, а именно броя и качеството на входящите линкове към сайта. Според желаните ключови думи, се извършва проверка къде се намира в момента сайта, в резултатите от търсенето. Накрая, на база на всички анализирани фактори, се дават съответните препоръки как да се подобри цялостната оптимизация.

Услугите по SEO оптимизация на сайт обикновено са свързани със следните дейности:

1. Анализиране на ключови думи и фрази

2. Анализиране на заглавия и мета тагове

3. Анализиране на съдържанието

4. Анализиране на обратни връзки

5. Препоръки за подобряване на общото състояние

6. Регистрация в директории, каталози и социални мрежи за осигуряване на обратни връзки към сайта

Разбира се SEO услугите са много по-комплексни и освен гореизброените дейности включват и специфични техники, които са част от знанията и уменията на всеки добър специалист в тази област. Когато сайтът, който се нуждае от оптимизация за търсачки няма чак толкова силна конкуренция за търсените ключови думи, тогава необходимите време и средства за постигане на задоволителен резултат ще са по-малко, отколкото ако се цели в една силно конкурентна ниша. Но независимо от степента на трудност по оптимизирането на един уеб сайт – винаги е добра идея да поверите този процес в ръцете на SEO експерт, който притежава нужния опит, защото в някои случаи това може да Ви спести доста време и главоболия.
</p>
</body>
</html>